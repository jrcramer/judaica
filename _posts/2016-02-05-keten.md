---
layout: post
title:  "Keten van traditie"
author: Jaap Cramer
tags:   ClemensAlexandie mAvot
---

> Ἰακώβῳ τῷ Δικαίῳ καὶ Ἰωάννῃ καὶ Πέτρῳ μετὰ τὴν ἀνάστασιν παρέδωκε τὴν γνῶσιν ὁ Κύριος. Οὗτοι τοῖς λοιποῖς ἀποστόλοις παρέδωκαν. Οἱ δὲ λοιποὶ ἀπόστολοι τοῖς ἑβδομήκοντα, ὧν εἷς ἦν καὶ Βαρναβᾶς  
> Na de opstanding droeg de Heer de kennis over op Jakobus de Rechtvaardige en Johannes en Petrus. Zij droegen het over op de overige apostelen. De overige apostelen droegen het over op de 70, waar ook Barnabas er een van was.
> <cite> *Clemens van Alexandrië*, uit: Hypostases VII, bewaard via *Eusebius*, H.E. II 1.4</cite>

Deze tekst van Clemens is overgeleverd via Eusebius. Interessant is dat de overdracht van kennis in fasen gaat. Van Jezus naar de drie, van de drie naar de 12, en van hen naar de 70.
Barnabas wordt misschien wel zo expliciet genoemd omdat hij de link naar Paulus is. Er is geen apostolische successie in functie, maar wel in orthodoxie.   
Paulus grijpt ook terug op de eerste trap, als hij Jakobus, Petrus en Johannes *steunpilaren* noemt (Gal. 2:9).

Dit trapsgewijze doorgeven doet denken aan de joodse keten van traditie. De mondelinge leer is op soortgelijke manier in fasen overgedragen.

> Mozes ontving de Tora op de Sinai, en gaf het door aan Jozua; Jozua gaf het door aan de oudsten; de oudsten gaven het door aan de profeten; de profeten gaven het door aan de mannen van de grote synagoge.
> <cite> mAvot 1:1</cite>

Het woord over kennisoverdracht dat Clemens van Alexandrië gebruik, παραδίδωμι, komt in diverse betekenissen voor in het Nieuwe Testament. Lukas 1:2 gebruikt het om de hem vertelde verslagen te beschrijven. En ook Paulus, 1 Cor 11:2 en 23, (παράδοσις) benoemt de traditie die hij heeft doorgekregen en nu zelf doorgeeft, bij de in instelling van het avondmaal.

Het is geen exclusief christelijk woord, en beschrijft net zo goed tradities binnen het jodendom.

Het woord gebruikt in Avot, wordt weinig gebruikt. Hebreeuws מָסַר (2x OT in andere betekenis. msrt in Ezek 20:37, traditie. Verder in Qumran, wisselend hebreeuws en aramees. o.m. CD3:3