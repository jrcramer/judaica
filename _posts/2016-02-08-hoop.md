---
layout: post
title:  Jeremia 17.13 - Hopen en baden
tags: mYoma Akiva Jeremia
---

> HEER, hoop van Israël, iedereen die U verraadt staat beschaamd;  
> zij die zich van U afkeren, zijn ten dode opgeschreven,  
> want ze hebben de bron van levend water verlaten.
> <cite>Jer 17:13 (WV)</cite> 

Het Hebreeuws מִקְוֵה יִשְׂרָאֵל komt als frase voor in Jeremia 14:8 en 17:13. Een reguliere vertaling is *hoop van Israël*

Het woord voor hoop, *mikweh*, is ook het woord voor het rituele bad waarin de onreinheid wordt weggewassen. Met een beetje taalgevoel, kun je de zin *HEER, hoop, mikweh, van Israël* ook lezen als: *HEER, bad van Israël*. 
De NBV heeft deze dubbelheid mooi weergegeven door te vertalen met *bron van Israëls hoop*.  
Hier wordt ook in joodse exegese betekenis aan gegeven. R. Akiva geeft deze uitleg aan Jer 17:13: 

> Zoals de *mikweh* de onreine rein maakt, zo reinigt de Heilige, gezegend zij Hij, Israel.
> <cite>mYoma 8:9</cite>

Dat God inderdaad reinigt lijkt ook de bedoeling van Jeremia, die God in datzelfde vers *de bron van levend water* (מְק֥וֹר מַֽיִם־חַיִּ֖ים) noemt.

Is iets van deze joodse exegese ook in het christendom te vinden?  
Paulus noemt *"Christus Jezus, onze hoop"* (1 Tim 1:1). En ook bij de brieven van Ignatius wordt Jezus meerdere malen *"onze (gemeenschappelijke) hoop"* genoemd.  
De symboliek van de *mikweh* is gebruikt bij de doop. En Paulus noemt de doop *"doop in de dood van Christus"* (Rom 6). Voor mijn idee zijn er wel punten van overeenstemming, maar heb nog geen christelijke bronnen gevonden die lijken te verwijzen naar deze joodse manier van lezen.

<!-- loutron, wasplaats, lxx allen hooglied 2x en sirach -->